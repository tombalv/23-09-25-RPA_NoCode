<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Šuo ir katė</title>
    <link rel="stylesheet" href="styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Anton&display=swap" rel="stylesheet">
</head>

<body>
    <h4><a href="pasakos.html">Atgal į sąrašą</a></h4>
    <h1>Šuo ir katė</h1>
    <h3><i>Brolių Grimų</i></h3>
    <img src="suo ir kate.jpg" alt="image">
    <div>
        <p>
            Kartą šuo ir katė dėl kaulo susipešė. Katė sako šuniui:
        </p>
        <p>
            — Pakentėk mažumėlę! Šit susirgs bajaus arklys ir nugaiš, tada sočiai mėsos prisikirsi, ir kaulų bus iki
            valiai.
        </p>
        <p>
            O bajus suprato gyvulių šneką. Išgirdęs katės žodžius, jis tučtuojau nuvedė arklį į turgų ir pardavė. Šuo
            vėl neduoda katei ramybės. Toji sako:
        </p>
        <p>
            — Ką gi, bajus arklį pardavė, o šit susirgs jautis ir nugaiš, ir dar veršelis priedo.
        </p>
        <p>
            Bajus ir šį kartą nugirdo katės šneką. Bemat jis pardavė jautį ir veršiuką.
            Nubudo kitą rytą katė ir sako šuniui:
        </p>
        <p>
            — Nenusimink! Na, pardavė jis jautį su veršiuku… tai pats susirgs. Jo šermenims papjaus daug avių, tuomet ir
            prisiėsi so­čiai. Galėsi tiek ėsti, kiek širdis geis.
        </p>
        <p>
            Išgirdo bajus katės žodžius ir susisielojo. Ką dabar daryti, kaip išsigelbėti? Galvojo galvojo, bet nieko
            nesugalvojo. Galų gale iš liūdesio ir baimės bajus susirgo ir mirė. Bajaus šerme­nims buvo papjauta daug
            avių. Kaulai atiteko šuniui, ir jis pa­galiau sočiai prisiėdė.
        </p>
    </div>

</body>

</html>